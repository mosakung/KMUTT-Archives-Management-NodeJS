หนังสือ Made To Stick คนเขียนมีแนวทางให้เราลอง เป็นหลักการ 6 อย่าง เป็นคุณสมบัติของไอเดียที่จะทำให้มันปัง ได้แก่ Simple, Unexpected, Concrete, Credible, Emotional และ Stories ได้ตัวย่อเป็นความสำเร็จ เป็น SUCCES
Simple คือง่าย ทำยังไงให้เข้าใจง่าย ไม่ต้องเยอะ เอาแค่ที่สำคัญ น้ำไม่ต้อง เอาแต่เนื้อ ไม่ต้องเล่ายาว สรุปมาให้หน่อย
Unexpected คือไม่คาดคิด ไม่เคยเห็นมาก่อน ไม่คิดว่าแบบนี้ก็ทำได้ เซอร์ไพรส์ทำให้คนสนใจ ความไม่เหมือนใครทำให้คนยิ่งอยากรู้ อยากรู้ว่ามันจะจบยังไง
Concrete คือจับต้องได้ เคลียร์ ทำได้จริง ทำได้ง่าย ทำได้ไว
Credible คือเชื่อถือได้ มีรายละเอียด มีข้อมูลอ้างอิง ทดสอบมาแล้ว
Emotional คืออารมณ์ อย่าให้คนต้องคิด ให้เค้ารู้สึกเอาเอง ให้มันสื่อถึงตัวเค้า หรือคนที่เค้าสนใจ
Stories คือเรื่องราว ที่มันท้าทาย ที่มันมีพัฒนาการ ที่มันสร้างสรรค์
ลองใช้หลักการทั้ง 6 นี้ น่าจะช่วยให้ไอเดียเราปังและฮิตติดอยู่ในใจคนได้